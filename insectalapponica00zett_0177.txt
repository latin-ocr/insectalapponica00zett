DEGTIJRIS.

 

Quod a poetis exigit Honwrms, ut, quod coeperint opus, nonum prematur in annum, id ego
abunde praestiti, cum nunc primum post integrum fere decennium mihi contigit 1n lucem edere descriptiones
Insectorum. Hymenopterorum, quae sub itinere anno 1821 in terris arcticis ipse vidi, quaeque aut loco
mox annotavi, aut collecta mecum domum reportavi. Interea haec describendi mora si ne quidem approba-
tionem multo minus laudem meretur, tamen in culpam mihi non vertatur. Ea enim fuit conditio mei tem-
poris, quod in publicis negotiis deinceps transegi, ut horas tantum subsecivas, easque paucissimas, amoe-
nissimae scientiae sacrare potuissem. Nec ideo reprehendendus sim, ut opinor, quod Hymenopteris, in
recepta serie systematica Ordinem Insectorum sextum occupantibus, in Fauna nostra quartum designa-
verim locum, eaque sic prius quam Lepidoptera et Neuroptera descripserim. Haec scilicet animalcula, Hy-
menoptera puto, non solum valde fragilia esse, verum etiam mucore prae ceteris facillime obduci, satis
superque constat. Eadem quoque Dipterorum ratio est. Cum igitur omnes Insectorum Lapponicorum
Ordines, qui restant indescripti, in hac opusculi parte comprehendendi mihi negata fuit occasio, illam eorum
Sectionem, quae molliores et magis lubricas simulque minutissimas continet species, quam primum potuerim
recensere, necessarium duxi, ne longiori tempore detrimentum capiant agnituque difficiliores evadant. Hoc
etiam in causa fuit, cur Piezata immediate post Hemiptera (inSectione prima tractata), neglecto solito ordine,
in praesenti volumine offeram, et descriptiones insectorum, quae minus caduca habentur, quaeque melius
conservari possunt, in alium diem differam. Dipterorum vero Ordinem, speciebus lapponicis novis et sin-
gularibus omnium ditissimum, proxima vice publicare meditatus sum.

Displicebunt forsitan cuidam longae illae atque fusae specierum descriptiones, quas in pluribus
Hymenopterorum generibus attuli, praesertim cum in primam libri partem species Coleopterorum, Orthopte-
rorum et Hemipterorum brevi tautum diagnosi saepe introductae legantur. At Coleoptera et Hemiptera
quod attinet, pleraque eorum jam satis sunt elaborata et saepius repetitis descriptionibus atque figuris ita
illustrata, ut bis, Auctoribus citatis, pro adumbratione systematica completa vix quidquam addi posse videa-
tur. Orthopterorum Familia pauciores species et faciliores distinctu corporisque magnitudine grandia indi-
vidua complectitur. Difficultas vero species minutissimas et inter se valde affines, quales sunt pleraeque
lehneumonffi'um, Cynipsearum, Psilotum, Pteromalinorum etc., dignoscendi, sine prolixioribus descriptioni-
bus, ejusmodi a me hic allatas non solum excusabit verum etiam certe justificabit. Multae praeterea inter
has occurrunt novae, quae fusiorem et adcuratius expositam descriptionem necessarie requirunt, nisi dubiae
et incertae divulgabuntur, aliisve subsimilibus olim forte detegendis confundentur. Exemplum igitur scien-
tiae Heroum secutus, longam et amplam speciebus plerisque suppeditavi descriptionem, in praesenti Hyme-
nopterologiae statu minime supervacaneam, nulla habita ratione ad taedium inde excitandum apud unum
alterumve Lectorem , qui brevitatem et obscuritatem potiusquam erspicuitatem et certitudinem sectans, sibi
ipse tantum consulere cupit. Nec eredo nie puerilem illam querefam et reprehensionem de nimis prolixis
in Entomologia descriptionibus bodie auditurum ab alio quodam, quam qui in insectis examinandis et de-
scribendis ipse minus est versatus, vel cui praedivitis naturae vastae atque profundae gazae intimusque rerum
naturalium nexus latent.

Haud pauca genera et species in hoc opere inveniet Lector benevolus breviter recensita, quae
intra limitem Lapponiae hactenus non inventa fuerunt, quantum novi3 ex. gr. Memmius, Evam'a, Saga-
r1'8‚ Spalngia, Perilampu3‚ Evpelmns. Ceropales, Pseu, Gorytee, Atys-roa, Philantlms, Stigmata,
Sapyga, Tiplu'a‚ Alyrmosa, Metalla, Pali-stes, Sphecodes, Dasypoda, Coelioxys, Azttltidium, Eu—
cera‚ Epeolm, Megala et Bomoi species. Haec vero ejusmodi sunt, partim quae oculis scrutatorum
licet huc usque se subtraxerint, tamen ut in provinciis borealibus Lapponiae vicinis saepius inventa, pro-
babiliter etiam ipsis terris arcticis habitent ibique olim colligentur, partim quae jam detectis valde affinia
et similia ob faciliorem comparationem instituendam, in nostra Fauna non desiderarentur. Reticere insuper
non debeo, me Hymenoptera Lapponica descripturum, non solum cognitionem indigenorum et se tentrioni
propriorum praecipue respexisse, sed etiam, adhortantibus meis et scientiae amicis, summam ve brevem
indicem totius Scandinaviae hujus Ordinis insectorum simul dare voluisse, quo utilior et acceptior foret
liber Hymenopterologiae studiosis, quibus post Linnaei Faunam editam, nostri temporis indagationibus
nullimodo satisfacientem, omne periculum species Piezatorum Sueciae cognitas tractandi deest. ο)

Regio sylvatica Lapponiaew) sequentia Hymeno tera praeter multa Sueciae communia, in suis
sylvis, fruticetis et graminosis producit, scilicet copiose: gimbeoe Lucorum3 Tenthredo marginella, ana-

⁸) MethodusHymenoptera disponendi, quam CetFALLfiN elaboravit et anno 1813 publicavit, Familias et Genera tan-
tummodo nec species l'vspici13 et Clarissimi Viri DALMAN, tanuen, DAutuom, ΒοΗΕΜΛΝ et aiii zv 2:⁴1⁶!:11ihns suis en-
tomologicis, aut Actis Iloimieusibus aut Dissertationibus Academicis insertis, non nisi solitarias specus aut separata genera
monographice descripserunt, Ordinem totum intactum relinquentes.

·“’) Csr. Sectionis lmae Praefatio p, l gt seq,

21·

